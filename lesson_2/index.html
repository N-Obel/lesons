<!DOCTYPE html>
<html lang="uk">

<head>
	<meta charset="UTF-8">
	<meta name="viewport" content="width=device-width, initial-scale=1.0">
	<title>Lesson-2</title>
</head>

<body>
	<img src="img/image01.jpg" alt="Image">
	<h1 class="main-title">Українці запустили чат-бот, який уміє моніторити частоти російської авіації</h1>
	<div class="first__block block-text">
		<p>
			Команда розробників запустила чат-бот <mark>«Український Єнот»</mark>, який уміє моніторити бойові частоти
			російської стратегічної авіації. Поки що ця функція працює в тестовому режимі, зазначив у своїх соцмережах один
			із
			засновників проєкту — <a href="#author">Python Developer Артем Левківський.</a>
		</p>
		<p>
			«Будемо додавати частоти <i>Чорноморського флоту,</i> <i>військово-транспортної авіації.</i> Вони нам відомі,
			ми їх вже
			слухаємо, але почнемо з малого», — написав він.
		</p>
	</div>
	<h2>За словами розробників, чат-бот також допомагатиме:</h2>
	<ul>
		<li>визначати найбільш імовірну причину тривоги,</li>
		<li>знаходити <a href="https://gis.kyivcity.gov.ua/shelter/" target="_blank" title="На портал Кіївсіті">найближче
				укриття</a> (поки що лише в
			Києві, але планують розширювати цей функціонал),</li>
		<li>повідомляти про грім, щоби користувачі не плутали звуки грози з вибухами,</li>
		<li>моніторити радіаційний фон в Україні,</li>
		<li>моніторити <a
				href="https://www.mil.gov.ua/news/2023/09/11/zagalni-vtrati-rosijskih-zagarbnikiv-stanovlyat-269-2-tis-osib-znishheno-ponad-5800-artsistem-voroga-%E2%80%92-generalnij-shtab-zsu/"
				target="_blank" title="На сайт Міноборони">втрати ворога</a>,</li>
		<li>повідомляти та надавати актуальну карту тривог.</li>
	</ul>
	<div class="second__block block-text">
		<p>«Є ще кілька прихованих і корисних функцій, перелік яких ми будемо розширювати. Також вже думаємо над запуском
			розробки мобільного додатку», — <span>повідомили автори проєкту.</span>
		</p>
		<p>Команда опублікувала актуальний функціонал телеграм-бота й поділилася планами щодо його вдосконалення. Зокрема,
			хочуть запроваджувати преміум-підписку й монетизувати проєкт. За їхніми словами, бот може бути корисним не лише
			для
			громадян, які моніторять повітряні тривоги, а й для OSINT-аналітиків, журналістів й адміністраторів різних
			ресурсів у
			соціальних мережах.
		</p>
	</div>
	<h3>У коментарі для DOU <mark id="author">розробник телеграм-боту Артем Левківський</mark> надав більше деталей про
		проєкт:</h3>
	<div class="third__block block-text">
		<p>«Ідея довго виношувалась. Я з початком обстрілів по енергетиці почав цікавитись моніторинговими каналами та
			темою
			російської стратегічної авіації. Слухав їхні комунікації на бойових частотах, частотах флоту. Згодом ми
			познайомились
			з другим розробником в нашій команді — Владом. Поки спілкувались, то виявили, що маємо схожі ідеї для проєкту,
			тому
			об’єднались з ним. Над ботом працює ще кілька людей: до релізу нас було троє, зараз семеро.
		</p>
		<p>
			Спершу питання про монетизацію не стояло. Це була волонтерська ініціатива. Зараз, з огляду на деякі технічні
			обмеження, вкладені в проєкт ресурси, ми про це думаємо. Поки проєкт був ще на стадії ідеї і закритого
			тестування,
			ми
			вже отримували повідомлення про зацікавленість як від приватних осіб, так і від однієї державної структури. Але
			поки
			що ми не готові віддавати комусь проєкт. Про співпрацю з державними структурами ми думаємо, але до того, як
			почати
			співпрацю, хочемо довести життєздатність нашого алгоритму. Майже щодня ми робимо невеликі й великі оновлення,
			які
			покращують роботу нейронки.
		</p>
		<p>
			Щодо укриттів, то поки що надаємо лише інформацію по Києву, наступного тижня плануємо додати Харків, далі —
			Запоріжжя, Одеса, Дніпро, Кривий Ріг. Дані беремо з офіційних карт укриттів. Геодані зберігаємо в базі і за
			допомогою
			звичайного SQL запиту і плагіну PostGIS відбувається пошук найближчого укриття до тих координат, які ми
			отримуємо
			від
			користувача. Інформацію про грім беремо з сайту Blitzortung.
		</p>
		<p>
			Чому в нас така назва для бота? Тут все просто! Загалом, це як згадка про херсонського єнота, якого викрали
			орки.
			Також єнот — це моя тотемна тваринка, з якою мене багато хто асоціює».
		</p>
		<p>Джерело: <a href="dou.ua" title="На сайт dou.ua">dou.ua</a></p>
	</div>
</body>

</html>